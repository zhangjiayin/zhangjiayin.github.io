<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.7.1 -->
<title>滕王阁序（唐）王勃 | 佳音的博客</title>
<meta name="generator" content="Jekyll v3.9.0" />
<meta property="og:title" content="滕王阁序（唐）王勃" />
<meta property="og:locale" content="en_US" />
<meta name="description" content="豫章故郡，" />
<meta property="og:description" content="豫章故郡，" />
<link rel="canonical" href="http://localhost:4000/2007/10/%E6%BB%95%E7%8E%8B%E9%98%81%E5%BA%8F.html" />
<meta property="og:url" content="http://localhost:4000/2007/10/%E6%BB%95%E7%8E%8B%E9%98%81%E5%BA%8F.html" />
<meta property="og:site_name" content="佳音的博客" />
<meta property="og:type" content="article" />
<meta property="article:published_time" content="2007-10-07T15:20:00+08:00" />
<meta name="twitter:card" content="summary" />
<meta property="twitter:title" content="滕王阁序（唐）王勃" />
<script type="application/ld+json">
{"headline":"滕王阁序（唐）王勃","url":"http://localhost:4000/2007/10/%E6%BB%95%E7%8E%8B%E9%98%81%E5%BA%8F.html","dateModified":"2007-10-07T15:20:00+08:00","datePublished":"2007-10-07T15:20:00+08:00","mainEntityOfPage":{"@type":"WebPage","@id":"http://localhost:4000/2007/10/%E6%BB%95%E7%8E%8B%E9%98%81%E5%BA%8F.html"},"description":"豫章故郡，","@type":"BlogPosting","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="佳音的博客" /></head>
<body><header class="site-header" role="banner">

  <div class="wrapper"><a class="site-title" rel="author" href="/">佳音的博客</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/about/">About</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">滕王阁序（唐）王勃</h1>
    <p class="post-meta">
      <time class="dt-published" datetime="2007-10-07T15:20:00+08:00" itemprop="datePublished">Oct 7, 2007
      </time></p>
  </header>

  <div class="post-content e-content" itemprop="articleBody">
    <p>豫章故郡，</p>

<p>洪都新府。</p>

<p>星分翼轸，</p>

<p>地接衡庐。</p>

<p>襟三江而带五湖，</p>

<p>控蛮荆而引瓯越。</p>

<p>物华天宝，</p>

<p>龙光射牛斗之墟；</p>

<p>人杰地灵，</p>

<p>徐孺下陈蕃之榻。</p>

<p>雄州雾列，</p>

<p>俊采星驰，</p>

<p>台隍枕夷夏之交，</p>

<p>宾主尽东南之美。</p>

<p>都督阎公之雅望，</p>

<p>棨戟遥临；</p>

<p>宇文新州之懿范，</p>

<p>襜帷暂驻。</p>

<p>十旬休假，</p>

<p>胜友如云；</p>

<p>千里逢迎，</p>

<p>高朋满座。</p>

<p>腾蛟起凤，</p>

<p>孟学士之词宗；</p>

<p>紫电青霜，</p>

<p>王将军之武库。</p>

<p>家君作宰，</p>

<p>路出名区；</p>

<p>童子何知，</p>

<p>躬逢胜饯。</p>

<p>时维九月，</p>

<p>序属三秋。</p>

<p>潦水尽而寒潭清，</p>

<p>烟光凝而暮山紫。</p>

<p>俨骖騑于上路，</p>

<p>访风景于崇阿。</p>

<p>临帝子之长洲，</p>

<p>得仙人之旧馆。</p>

<p>层台耸翠，</p>

<p>上出重霄；</p>

<p>飞阁流丹，</p>

<p>下临无地。</p>

<p>鹤汀凫渚，</p>

<p>穷岛屿之萦回；</p>

<p>桂殿兰宫，</p>

<p>列冈峦之体势。</p>

<p>披绣闼，</p>

<p>俯雕甍，</p>

<p>山原旷其盈视，</p>

<p>川泽盱其骇瞩。</p>

<p>闾阎扑地，</p>

<p>钟鸣鼎食之家；</p>

<p>舸舰迷津，</p>

<p>青雀黄龙之轴。</p>

<p>虹销雨霁，</p>

<p>彩彻区明。</p>

<font color="#ff0000">落霞与孤鹜齐飞，</font>

<font color="#ff0000">秋水共长天一色</font>
<p>。</p>

<p>渔舟唱晚，</p>

<p>响穷彭蠡之滨；</p>

<p>雁阵惊寒，</p>

<p>声断衡阳之浦。</p>

<p>遥襟俯畅，</p>

<p>逸兴遄飞。</p>

<p>爽籁发而清风生，</p>

<p>纤歌凝而白云遏。</p>

<p>睢园绿竹，</p>

<p>气凌彭泽之樽；</p>

<p>邺水朱华，</p>

<p>光照临川之笔。</p>

<p>四美具，</p>

<p>二难并。</p>

<p>穷睇眄于中天，</p>

<p>极娱游于暇日。</p>

<p>天高地迥，</p>

<p>觉宇宙之无穷；</p>

<p>兴尽悲来，</p>

<p>识盈虚之有数。</p>

<p>望长安于日下，</p>

<p>指吴会于云间。</p>

<p>地势极而南溟深，</p>

<p>天柱高而北辰远。</p>

<p>关山难越，</p>

<p>谁悲失路之人？</p>

<p>萍水相逢，</p>

<p>尽是他乡之客。<br />
怀帝阍而不见，</p>

<p>奉宣室以何年？</p>

<p>嗟乎！</p>

<p>时运不济，</p>

<p>命运多舛。</p>

<p>冯唐易老，</p>

<p>李广难封。</p>

<p>屈贾谊于长沙，</p>

<p>非无圣主；</p>

<p>窜梁鸿于海曲，</p>

<p>岂乏明时。</p>

<p>所赖君子安贫，</p>

<p>达人知命。</p>

<p>老当益壮，</p>

<p>宁移白首之心？</p>

<p>穷且益坚，</p>

<p>不坠青云之志。</p>

<p>酌贪泉而觉爽，</p>

<p>处涸辙以犹欢。</p>

<p>北海虽赊，</p>

<p>扶摇可接；</p>

<p>东隅已逝，</p>

<p>桑榆非晚。</p>

<p>孟尝高洁，</p>

<p>空怀报国之心；</p>

<p>阮藉猖狂，</p>

<p>岂效穷途之哭！</p>

<p>勃三尺微命，</p>

<p>一介书生。</p>

<p>无路请缨，</p>

<p>等终军之弱冠；</p>

<p>有怀投笔，</p>

<p>慕宗悫之长风。</p>

<p>舍簪笏于百龄，</p>

<p>奉晨昏于万里。</p>

<p>非谢家之宝树，</p>

<p>接孟氏之芳邻。</p>

<p>他日趋庭，</p>

<p>叨陪鲤对；</p>

<p>今晨捧袂，</p>

<p>喜托龙门。</p>

<p>杨意不逢，</p>

<p>抚凌云而自惜；</p>

<p>钟期既遇，</p>

<p>奏流水以何惭？</p>

<p>鸣呼！</p>

<p>胜地不常，</p>

<p>盛筵难再。</p>

<p>兰亭已矣，</p>

<p>梓泽丘墟。</p>

<p>临别赠言，</p>

<p>幸承恩于伟饯；</p>

<p>登高作赋，</p>

<p>是所望于群公。</p>

<p>敢竭鄙诚，</p>

<p>恭疏短引。</p>

<p>一言均赋，</p>

<p>四韵俱成。</p>

<p>请洒潘江，</p>

<p>各倾陆海云尔。</p>

<p>]]&gt;</p>


  </div><a class="u-url" href="/2007/10/%E6%BB%95%E7%8E%8B%E9%98%81%E5%BA%8F.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">佳音的博客</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">佳音的博客</li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/zhangjiayin"><svg class="svg-icon"><use xlink:href="/assets/minima-social-icons.svg#github"></use></svg> <span class="username">zhangjiayin</span></a></li><li><a href="https://www.twitter.com/zhangjiayin"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">zhangjiayin</span></a></li></ul>
</div>

      <div class="footer-col footer-col-3">
        <p>方乃做人之本，圆乃处世之道.</p>
      </div>
    </div>

  </div>

</footer>
</body>

</html>
